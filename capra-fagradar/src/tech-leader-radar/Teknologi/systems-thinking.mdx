---
id:
name: Systems thinking
depth: 1
quadrant: Teknologi
---
## Hva er det?
Systemtenkning er en problemløsende tilnærming som innebærer å se problemer som sammenhengende deler av et større system
i stedet for som isolerte elementer. Denne metoden legger vekt på å forstå relasjoner, interaksjoner og mønstre i et system
for å håndtere det mer effektivt. Denne tilnærmingen skiller seg fra naturvitenskapen og ingeniørfaget hvor analysen er sentral
og hvor en antar at systemet er summen av elementene. Systemtenkningen tar utgangspunkt i helheten og analyserer så elementene
basert på denne og delenes interne avhengigheter. Systemet ansees da være mer enn summen av elementene, at det har egenskaper som
ikke kan forklare med å se på delene i isolasjon.

## Hvorfor er det viktig for oss?
Fordelene med systemtenkning inkluderer bedre problemløsning, da det hjelper deg å se det større bildet og identifisere de
grunnleggende årsakene til problemer i stedet for bare å adressere symptomene. Enhver organisasjon er et system og ved å benytte
systemtenkning ser én at teamene kan ikke sees på alene, ei heller de tekniske komponentene. Det er et samspill som vi må forstå.
Systemtenkning er på mange måter en forutsetning for å lykkes som teknologileder, at de aller fleste har godt av å reflektere
over dette, og å tenke på hvordan vi kan systematisere denne helhetlige tankegangen i praksis på alle nivå i virksomheten.

## Hva gjør vi hvis vi vil bli bedre på dette?
Systemtenkning er mer en filosofi og en måte å se verden på så det er ikke så lett å gi en god kilde. Det er dessuten mange
forskjellige grener, fra Systems Dynamics som lager modeller til Open System Theory som ligner med på kompleksitetstenkning.
En veldig god start er dog [denne presentasjonen av Russ Ackoff](https://www.youtube.com/watch?v=OqEeIG8aPPk). 
